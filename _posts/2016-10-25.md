---
published: true
date: 2016-10-35
title: ছবির দেশে কবিতার দেশেঃ সুনীলের নাটিকীয় আত্মজীবনী
layout: post
tags:
- রিভিউ
comments: true
---
"ছবির দেশে কবিতার দেশে" পড়া শেষ করেছি। লেখক প্রথমেই জানিয়েছেন তিনি শিল্প সাহিত্য বিষয়ে তার ফ্রেন্স অভিজ্ঞতা বর্নণা করবেন ব্যক্তি জীবনের মিশেলে।এবং তিনি ঠিক তাই তাই করেছেন।এ্যত বেশি প্রসঙ্গের প্রতি অনুগত থেকেছেন যে অবাক হয়ে গেলাম।

মার্গারেট
এই বইটি পড়ে সকলেই 'মার্গারিটা' চরিত্রটি নিয়ে আপ্লুত হন কেন এখন বুঝতে পারছি, অসাধারণ কোমল এবং আবেগ্ময়ী একজন নারী যিনি সুনীলকে ভালবেসেছিলেন সত্যিকারভাবেই, কিন্তু লেখক তার এ অমূল্য সম্পদকে গৃহবন্দী করতে চাননি বিধায় তাকে বিয়ে করা থেকে বিরত থেকেছেন, নিজের লেখালেখি আর ঘোড়াঘুড়ি নিয়ে ব্যাস্ত থাকার বিষয়ে অটল থেকেছেন। তাকে নিস্ঠুর মনে হয়েছে সত্য, কিন্তু যেকোন সাধারণ ঐ বয়সের ছেলেদের তুলনায় অনেক অন্যরকম ও মনে হয়েছে, তাছাড়া হয়তো বিয়ের জন্য মানসিক তৈরি ছিলেন না সুনীল।যাহোক, মার্গারিটের করুণ অনিশ্চিত পরিনতি অসম্ভব কস্টের।যখনি সাদাকালো ছবিটা দেখি, মনে হয় এমন নিস্পাপ একটা মেয়েকে কেন এভাবে হারিয়ে যেতে হয়? ঈশ্বর কোথায় তাহলে?? আরো অনেক অনেক প্রশ্ন।

অ্যালেন গীনসবার্গ
সাহসী একজন ভাগ্যবান এবং জনপ্রিয় আমেরিকান কবি।ব্যাক্তিজীবনে যতই বিতর্কিত হন কবিতো কবি ই।সততাই আসল সম্পদ একজন কবির।যাহোক, তার চাছাছোলা কবিতাগুলোর বিষয় আমার ভেতর অপার আগ্রহ তৈরি হয়েছে।

আমেরিকা
আমেরিকা সম্পর্কে পড়তে গিয়ে বিষ্মিত হলাম। আমাদের দেশে এখন স্টেডিয়াম বা বড় কোন মিলনায়তনের বাইরে সারি সারি প্রাইভেট কার আর হুন্ডা দেখছি। আর সেই ষাটের দশকের শেষেই তারা সারি সারি ব্যক্তিগত হেলিকপ্টার দাড় করিয়ে রাখত, তাও আবার সেসবের মালিক কৃষকেরা।এ যেন আরেক পৃথিবীর অন্যরকম গল্প। কৃষিনীতির বদৌলতে আমেরিকান কৃষকরা বড়লোক তখন থেকে ই। শিল্পপতিরাও রাইজিং অবস্থায়। তখন আমাদের দেশের কৃষকদের কথা মনে হল।আজো বোধহয় তারা পেট ভরে ৩ বেলা ভাত খেতে পায় না...কী অদ্ভুত এই পৃথিবীটা।একপ্রান্তের কৃষকরা সেই ৫০ বছর আগে থেকেই ব্যক্তিগত হেলিকপ্টারে ঘুড়ে বেড়ায় আর আরেক প্রান্তের কৃষকরা গাড়ি চড়া তো দূরে থাক ৩ বেলা খেতেও পায় না ঠিকমত।

র‍্যাবো
আমি লিওনার্দো ডেকাপ্রিয়র ভক্ত। তো সিডিতে তার অভিনিত অনেক চলচিত্রের মধ্যে একটি ছিল "এক্লিপ্স"। ১৮ বছরের এক তরুন প্রতিভাবান কবির জীবনী। সে আবার আরেকজন এর সমকামিতার স্বীকার হয়ে নিজেও সেরকম হয়ে যায়। তার এ বিতর্কিত জীবনাচারণ এবং প্রচন্ড তীর্জক পংক্তিসমূহের জন্য তিনি প্রচন্ড সমালোচিত ছিলেন এবং একসময় তাকে ফ্রান্সের সমস্ত সাহিত্য আড্ডায় নিষিদ্ধ ঘোষণা করা হয়।উল্লেখ্য মাত্র ১৮ বছর বয়সেই তিনি অসাধরণ লেখনী আর বিতর্কিত ভাষার জন্য সকলের মাথা ব্যাথার কারণ হয়ে উঠেছিলেন।লিবারিজমকে প্রচন্ডভাবে ঘৃণা করতেন।এই তরুণ কবিটি ফ্রান্স থেকে আফ্রিকা ভ্রমনে যান হেটে হেটে এবং সেখানে তার অকাল প্রয়াণ ঘটে, কেউ কেউ মনে করেন তিনি হারিয়ে যান। যাহোক, চলচিত্রটি আমি দেখেছি কিন্তু ঠিক হজম করতে পারিনি তখন। সারমর্ম তখনো ধরতে পারিনি,  এই বইতে র‍্যাবোর কাহিনী পড়ে বুঝলাম যে গল্পটি আসলে র‍্যাবোর জীবন অবলম্বনে। ডেকাপ্রিওর অসাধরণ অভিনয় এ যেকোন দর্শকের পক্ষে এই ঢেকি গেলা মনে হয় না অসম্ভব হবে। সম্ভবত "টাইটানিক"-এর আগে অথবা পরেই তিনি এটিতে অভিনয় করেছেন, অনেক তরুন বয়সের ছবি।

লিওনার্দো দ্যা ভিঞ্চি
এই শিল্পী মানুষটাকে আমার ছবি আকিয়ে ও বিজ্ঞানীদের ঈশ্বর মানতে ইচ্ছা করছে।চরম আধুনিক উ্তকর্ষময় বিজ্ঞানের এমন কোন উপাদান নেই যার নকশা তিনি একে যান নি।হেলিকপ্টার, কামান, ডুবোজাহাজ, পিস্তল, বোমা, ফ্যা্ন আরো কত কী...হাজার হাজার ব্যাবহার্য জিনিসের নকশা...যা আমরা মনের সুখে মডেল বদলে বদলে ব্যাবহার করছি। এই মানুষটি না জন্মালে মনে হয় না পৃথিবী এ্যত দূর আগাতো। যাহোক, উনার জীবনের শেষ দিনগুলো কেটেছে ফ্রান্সে।অতএব, ফরাসীদের জাদুঘর ভর্তি হয়ে আছে ভিঞ্চি সাহেবের অসাধরণ সব কীর্তিতে।

ফ্রেন্স রস
ফ্রেন্স দের জীবন যাপনের নানা আংগীক দেখতে পেলাম সাদা চোখে।সত্যি, ষাট বা সত্তুরের দশকেই মেয়েরা সেখানে সাবলম্বি, শিক্ষিত এবং আত্মমর্যাদাসম্পন্ন। ৩ জন সত্তুরোর্ধ নারীকে একটি হোটেল নির্ঝঞ্ঝাটে চালাতে দেখে আমার ও ঈর্ষা হয়েছে লেখকের মত।ফ্রান্সে ছুটির দিনে কিছুই খোলা থাকে না।সেটা নিয়ে আছে বহু মজার কাহিনী। তারা তখন ও স্নানে ততটা অভ্যস্ত্য হয়ে ওঠেনি বলে সুনীল আক্ষেপ করেছেন। তখনকার দিনের হোটেলগুলোতে নাকি টয়লেট যদিও বা থাকতো বাথ্রুম একটি দুটির বেশি থাকতো না। তাদের এই স্নানজনিত বিশ্ব কুখ্যাত আলসেমীর কারণেই জন্ম নেয় শত শত বিশ্ব বিখ্যাত ফরাসী সুগন্ধী কোম্পানির যাতে সুগন্ধি মেখে হলেও স্নান না করে গায়ের দূর্গন্ধ ঢাকা যায় ;)...ফরাসীরা সর্বভূক। চীনাদের মত খায় না এমন কিছু নেই। সুনীল সাগরতীরে গিয়ে যেই হারে খালি লবন দিয়ে শামুক খেয়েছেন তাদের দেখাদেখি লিচুর মত টপাটপ, আমার ও চেখে দেখবার ইচ্ছা হচ্ছে প্রবল। ফ্রান্সের না হোক অন্তত ককসোবাজারের শামুক তো খাবোই। Please friends, Wish me Goodluck :)
